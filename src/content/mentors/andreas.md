---
experience: 0
category: utveckling
name: Andreas Bergström
tags: [utveckling, ledarskap, strategi]
email: "andreas.bergstrom@variant.se"
---

Andreas egen resa inom teknik och utveckling började i mitten av 90-talet. Han har varit systemutvecklare, tech lead, CTO och Head of Engineering, både på digitala byråer och produktbolag. De senaste 10 åren har hans suttit på ledarroller och rekryterat och byggt team med lösningsarkitekter, utvecklare, produktägare, designers och projektledare.
Erfarenheterna från en mängd olika team och branscher har gett honom en djup förståelse för utmaningarna och möjligheterna som utvecklare står inför dagligen.

Som mentor fokuserar Andreas på att inte bara hjälpa utvecklare att förbättra sina tekniska färdigheter, utan även att stödja dem i att utveckla mjuka färdigheter som kommunikation, problemlösning och teamarbete. Han tror att en holistisk syn på utvecklingsprocessen är avgörande för att skapa framgångsrika och balanserade utvecklare.
Att vara utvecklare är att befinna sig i en ständigt föränderlig bransch, Andreas kan guida och stödja dig i ditt lärande och din karriärutveckling.
Oavsett om du är nybörjare eller en erfaren utvecklare som strävar efter att nå nya höjder.

Några hjärtfrågor Andreas gärna talar mer om är: molnet, .NET och Javascript. En annan stor passion är förändring och hur vi bäst förhåller oss till en ständigt föränderlig omvärld.

Andreas är gärna mentor oavsett om du befinner dig i början av karriären, eller har en ledande roll.
