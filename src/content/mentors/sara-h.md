---
experience: 0
categories: [design]
name: Sara Hernandez
tags: [design, kommunikation, kompetensutveckling]
email: "sara.hernandez@variant.se"
---

Sara har jobbat i över 15 år i gränslandet mellan digital kommunikation, design
och utveckling.

Hon har jobbat många år med digital företagskommunikation – och vet hur
börsnoterade bolag ska kommunicera på webb och sociala medier. Hon har haft
interimroller som innehållsstrateg och digital kommunikatör på olika företag där
hon har arbetat både strategiskt och operativt med intern och extern
kommunikation.

Sara har haft ansvar för stora webbprojekt och satt samman team för att leverera
allt från förstudier till design och konceptfas, utveckling och förvaltning. Hon
har själv haft rollen som digital strateg i många projekt och arbetat med
effektkartläggning, workshops och strategiarbete för att säkerställa att
digitala initiativ lever upp till affärsmål och användarnas behov.

De senaste åren har Sara arbetat på designbyrå med fokus på UX-design,
tjänstedesign och business design och har ansvarat för erbjudanden, projekt- och
teamleveranser och kundrelationer.

Prata med Sara om hur man kopplar samman kommunikation, design och teknik och
hur man får olika teammedlemmar att samarbeta mot gemensamma mål. Eller om hur
man kan utvecklas inom rollen som digital kommunikatör eller designer –
exempelvis karriärtips eller råd kring kompetensutveckling.
